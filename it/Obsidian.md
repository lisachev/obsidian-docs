## Cos'è Obsidian

Obsidian è sia un editor Markdown che un'app per la gestione della conoscenza.

Utilizzata nel modo più basilare, permette di modificare e visualizzare in anteprima i file Markdown. Ma il suo vero potere risiede nella gestione di una base di conoscenza: informazioni che sono densamente interconnesse in una rete.

Per capire come creare una rete di collegamenti, iniziare creando alcuni [[Collegamenti interni|collegamenti interni]].

## In che modo siamo differenti

==*Vogliamo che possediate e controlliate i vostri dati*==

Noi crediamo che il testo semplice sia il modo migliore per gestire qualcosa di tanto importante come una base di conoscenza personale. Non ti piacerebbe mettere il tuo cervello sul collo di qualcun altro, vero? Tratta il tuo «secondo cervello» allo stesso modo.

La sincronizzazione è solo un'attività per facilitare il lavoro su più dispositivi, ma i dati saranno sempre disponibili principalmente in locale sul disco rigido.

Quando il file system sostituisce il cloud, sono disponibili opzioni più flessibili per lavorare con i file: si può eseguire il backup con Dropbox, utilizzare Git per fare il versioning, o crittografare il disco per maggiore sicurezza. Qualsiasi cosa funzioni sul file system funzionerà anche con la base di conoscenza in Obsidian.

==*I collegamenti sono cittadini di prima classe*==

Collegamenti e connessioni sono decisivi per individuare relazioni tra ciò che conosciamo.

Obsidian tiene questi aspetti in grande considerazione incoraggiando, tra le altre cose, l'uso dei [[Collegamenti interni]] e della [[Vista grafo]].

Come sosteneva John Locke...

> Gli atti della mente, nei quali essa esercita il proprio potere sulle idee semplici, sono principalmente questi tre:
> 1. Combinare numerose idee semplici al fine di generarne una complessa; in questo modo vengono formate tutte le idee complesse.
> 2. Prendere due idee, siano esse semplici o complesse, mettendole l'una accanto all'altra, così da poter contemplare l'una e l'altra in una sola volta, senza fonderle insieme; in questo modo la mente forma tutte le sue idee di relazione.
> 3. Separare ciascuna idea da tutte le altre che l'accompagnano nella sua dimensione dell'esistenza effettiva: questo processo è chiamato astrazione, attraverso il quale la mente forma tutte le sue idee generali.

 \- John Locke, Saggio sull'intelletto umano (1690)
 
La gerarchia ci dà il n. 1, e i collegamenti ci danno il n. 2. Non siamo ancora sicuri di cosa comporti l'atto n. 3 nel contesto della raccolta degli appunti, ma potrebbe avere qualcosa a che fare con i concetti di programmazione e macro.

==*Un kit di strumenti personale*==

Prendere appunti è un'attività molto personale. Naturalmente non esiste un'unica soluzione onnicomprensiva per tutti.

Anziché fornire un prodotto opinionato e assemblato, [[Obsidian]] offre una base fondativa e numerosi blocchi funzionali per scoprire e comporre una propria soluzione.

La base fondativa è ciò che permette di visualizzare i file, modificarli e cercarli. Per il minimalista, questo è sufficiente.

Oltre a questo, è possibile annettere blocchi, isolati e indipendenti, per aggiungere funzionalità e costruire un personale processo di raccolta degli appunti:

- Per appunti scolastici, [[Registratore audio]] e matematica LaTeX potrebbero essere utili;

- Per appunti di lavoro, [[Diapositive]] e [[Riferimenti]] potrebbero fare comodo;

- Per i ricercatori, [[Vista grafo]] e [[Conteggio parole]] potrebbero rivelarsi essenziali.

Non ci aspettiamo che i plugin siano il proiettile d'argento per risolvere tutti i problemi, ma si avvicinano di più rispetto a una soluzione monolitica, perché consentono di liberarsi da quelle funzionalità che servirebbero solo a ingombrare l'interfaccia.

Supportiamo i [[CSS personalizzati]] e stiamo pianificando l'apertura di API pubbliche a partire dalla versione 1.0.0, che consentiranno una maggiore personalizzazione dell'interfaccia e supporteranno casi d'uso meno comuni.

## Seguire lo sviluppo

Obsidian è al momento in versione beta. Per i progressi, è possibile controllare la [ roadmap](https://trello.com/b/Psqfqp7I/obsidian-roadmap).

Il nostro contatto Twitter è [@obsdmd](https://twitter.com/obsdmd).

La documentazione di Obsidian è stata scritta da [@mediapathic](http://mediapathic.net), con il grande aiuto di @reggie, così come da parte dei tanti occhi della community discord e del forum.