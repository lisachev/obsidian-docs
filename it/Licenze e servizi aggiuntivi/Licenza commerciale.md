### Informazioni sulla licenza commerciale di Obsidian

Obsidian è gratuito per uso personale. Per l'uso commerciale (aziendale) in un'azienda di due (2) o più dipendenti, è necessaria una licenza commerciale. L'utilizzo aziendale include qualsiasi attività correlata al lavoro come la raccolta di note su riunioni, la gestione di note relative a progetti di squadra, la configurazione di una wiki aziendale o simili utilizzi, la gestione dei documenti o la creazione di una base di conoscenza.

Per acquistare una licenza commerciale, visitare [la nostra pagina dei prezzi](https://obsidian.md/pricing).

### Domande frequenti

##### Posso provare Obsidian per uso commerciale prima di pagare?

Sì. Puoi valutare Obsidian per uso commerciale per 14 giorni.

##### Le organizzazioni no profit richiedono una licenza commerciale?

No, le organizzazioni no profit possono usare Obsidian senza licenza commerciale. 

##### Sono possibili sconti per grandi quantità?

Per richiedere sconti all'ingrosso, contattaci all'indirizzo support@obsidian.md.

##### Come chiedere alla mia azienda di acquistare licenze per me o per il mio team?

Chiedi al tuo reparto IT di contattare support@obsidian.md per qualsiasi domanda o richiesta di documenti specifici.

##### Ho bisogno di una licenza commerciale?

Dall'accordo di licenza con l'utente finale ([EULA](https://obsidian.md/eula)) tradotto in italiano:

> Se OBSIDIAN viene utilizzato per uso commerciale, è obbligatoria una licenza commerciale. Per uso commerciale si intende l'utilizzo di OBSIDIAN per attività legate al lavoro in un'azienda con due (2) o più dipendenti.

Alcuni esempi per determinare se è necessaria una licenza commerciale:

> *D1. Sono un libero professionista/scrittore/blogger, ho bisogno di una licenza commerciale?*
> \
> R: Se non si assume almeno un'altra persona, non è richiesta una licenza commerciale.

> *D2. Sono un insegnante/professore e uso Obsidian per insegnamenti/lezioni, ho bisogno di una licenza commerciale?*
> \
> R: L'utilizzo di Obsidian per attività inerenti l'educazione all'interno di scuole o altre istituzioni educative riconosciute, non necessita di licenza commerciale.

> *D3. Sono un ricercatore e uso Obsidian per la mia ricerca, ho bisogno di una licenza commerciale?*
> \
> R: Se l'organizzazione è composta da due o più persone e la ricerca riguarda un prodotto commerciale, allora è necessaria una licenza commerciale. Se la ricerca non è per scopi commerciali, si può usare Obsidian senza una licenza commerciale.

> *D4. Uso Obsidian durante il mio lavoro per cose come scrivere i processi operativi del mio team e prendere appunti per le riunioni del team, ho bisogno di una licenza commerciale?*
> \
> R: I lavoratori autonomi non hanno bisogno di una licenza commerciale. Se si ha più di una persona in azienda, è richiesta una licenza commerciale.

> *D5. Uso Obsidian per memorizzare tutte le mie conoscenze, sia personali che professionali, perché è difficile separarle. Ho bisogno di una licenza commerciale?*
> \
> R: Se il contenuto delle note è direttamente correlato a progetti o processi di lavoro per un'azienda composta da più di una persona, è necessaria una licenza commerciale.

Per altre domande sui requisiti della licenza commerciale, inviare un'email a support@obsidian.md descrivendo in dettaglio la propria situazione.