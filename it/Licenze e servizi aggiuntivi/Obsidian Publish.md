Obsidian Publish™ è un servizio di hosting a pagamento per pubblicare appunti.

Per istruzioni sulla pubblicazione delle note da Obsidian, fare riferimento al [[Publish|plugin Publish]].

### Privacy

Con il [[Publish|plugin Publish]] è possibile avere il totale controllo su cosa pubblicare: l'intero vault o soltanto alcune note all'interno del vault. Per quanto riguarda le note che si sceglie di **non** pubblicare, puoi avere l'assoluta certezza che quelle note rimarranno completamente private e che Obsidian Publish non ne è a conoscenza.

### Backup

Obsidian Publish non deve essere utilizzato come strumento di backup per i contenuti. Assicurarsi di avere sempre una copia di backup personale del sito utilizzando il metodo di backup preferito. I nostri sforzi su Obsidian Publish si concentreranno maggiormente sulle funzionalità, la facilità d'uso e la disponibilità del sito.

### Dimostrazione

Ci sono buone probabilità che tu stia già visualizzando questo articolo sul nostro sito ufficiale pubblicato con Obsidian Publish.

Altrimenti, puoi visitarlo qui: https://publish.obsidian.md/help.

### Cosa è incluso

Il servizio Obsidian Publish consente di creare un sito direttamente dall'app Obsidian scegliendo le note che si desidera pubblicare.

Per personalizzare il sito, è possibile scegliere tra la modalità Chiara e Scura, o passare dalla lunghezza della riga leggibile alla lunghezza a pagina intera.

Ci sono diversi componenti che possono essere attivati o disattivati dal [[Publish|plugin Publish]]. Le modifiche a queste opzioni si rifletteranno sul sito pubblicato appena la cache verrà svuotata, solitamente entro 5 minuti.

##### Navigazione

Abilitando questa opzione verrà aggiunta una barra laterale di navigazione che mostrerà tutte le pagine pubblicate e le cartelle che le contengono. I visitatori vedranno la nota corrente evidenziata e potranno fare clic su qualsiasi altra nota per esplorarla.

##### Vista grafo

Mostra il grafo locale della pagina attualmente aperta. Utilizza lo stesso motore di rendering utilizzato dal plugin [[Vista grafo]] in Obsidian.

##### Indice

Mostra l'indice dei contenuti della pagina attualmente aperta. L'elenco viene generato a partire dalle intestazioni all'interno della pagina, in modo simile al plugin [[Struttura]]. Mentre scorrono la nota, i visitatori vedranno che il titolo corrispondente viene evidenziato e potranno fare clic su un'altra intestazione per accedervi immediatamente.

##### Anteprima al passaggio del mouse

Quando si passa con il mouse sui collegamenti, il loro contenuto viene visualizzato all'interno di una finestra popup. Funziona il modo simile al plugin [[Anteprima pagina]] in Obsidian.

### In arrivo

Obsidian Publish è ancora agli inizi. Ecco alcune funzionalità che intendiamo aggiungere:

- Supporto a domini personalizzati
- Supporto a CSS personalizzati
- Sezione dei Riferimenti
- Sezione relativa ai tag
- Altri temi incorporati
- Ricerca

Per richiedere funzionalità aggiuntive per Obsidian Publish, inviare una [richiesta nel forum](https://forum.obsidian.md/).

### Prezzo

Per conoscere il prezzo di Obsidian Publish, visitare la [pagina dei prezzi](https://obsidian.md/pricing).

### Dettagli tecnici

Obsidian Publish utilizza Cloudflare come CDN (rete di distribuzione dei contenuti) per distribuire siti in tutto il mondo e garantire un accesso più rapido. Ciò comporta la memorizzazione nella cache delle copie dei file dei siti su alcuni degli oltre 200 data center. Ciò garantisce ai visitatori la più bassa latenza possibile, una navigazione rapida e caricamenti veloci delle pagine, anche se vivono lontani dai nostri server primari.

Tuttavia, ciò significa che quando le impostazioni cambiano e le pagine vengono pubblicate o cancellate, i visitatori potrebbero non visualizzare subito l'ultima versione disponibile per un breve periodo. Al momento, la nostra cache è configurata per essere conservata un'ora prima di essere "riconvalidata" per eventuali cambiamenti.

Se sono appena stati pubblicati contenuti ma viene mostrata ancora una vecchia versione del sito, è possibile fare un "aggiornamento forzato" tenendo premuto il pulsante Ricarica del browser e scegliendo "Ricaricamento manuale" nel menu a discesa. Oppure, si può provare a svuotare la cache del browser o a disabilitare la cache utilizzando la scheda Network negli Strumenti per sviluppatori.

---

### Correlazioni

Fare riferimento al [[Publish|plugin Publish]] per i dettagli sulla pubblicazione delle note.