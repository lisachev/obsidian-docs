Le note possono essere create in vari modi a seconda del flusso di lavoro:

1. **Prima le note**. Nuove note possono essere create usando [[Esplora risorse]]. La scorciatoia da tastiera è `Ctrl/Cmd+N`. Oppure, se il plugin [[Riquadro comandi]] è abilitato (impostazione predefinita), è possibile premere `Ctrl/Cmd-P` per aprirlo, digitare "'nuova", selezionare il comando **Crea nuova nota** e premere `Invio`.
2. **Prima i collegamenti**. Per creare note liberamente è possibile usare i [[Collegamenti interni]] per creare collegamenti a note con qualsiasi titolo (non è necessario che esistano al momento della creazione). Per scrivere all'interno della nota, fare clic sul nome del collegamento. Il file della nota a cui il collegamento si riferisce verrà automaticamente creato all'interno del vault.

![[Pasted image 3.png]]

Dopo la creazione, il titolo della nota apparirà nel sistema interno di completamento automatico. Ciò significa che non è necessario inserire il nome completo della nota ogni volta. Digitando `[[`, apparirà un menu di scelta rapida che mostrerà tutte le note nel vault. Cominciare a digitare fino a quando non viene visualizzata la nota desiderata, poi premere `Invio` o fare clic su di essa: il nome completo verrà automaticamente inserito.

Se sono già presenti cartelle in [[Esplora risorse]], è possibile fare clic con il tasto destro del mouse su una cartella per creare note al suo interno:

![[Pasted image 4.png]]

Per creare note o cartelle, ci sono altri pulsanti nella parte superiore di Esplora risorse.

Obsidian salva automaticamente la nota ogni due secondi dal momento in cui si smette di digitare o quando un pannello viene chiuso. Premere `Ctrl/Cmd-S` per salvare manualmente

---

### Correlazioni:

- [[Rinominare note]]
