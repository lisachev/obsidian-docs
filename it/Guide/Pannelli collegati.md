I pannelli possono essere collegati insieme. Questo ha due effetti principali:

- Per impostazione predefinita, quando viene aperto un nuovo [[Modalità anteprima e modifica|pannello Anteprima]] da un pannello Editor, il nuovo pannello viene collegato a quello vecchio. Ciò significa che tutte le modifiche apportate nell'editor verranno visualizzate in tempo reale nell'anteprima. Lo scorrimento verticale dei pannelli è sincronizzato.

- Quando un nuovo [[Lavorare con i riferimenti|pannello Riferimenti]] viene aperto da una nota, questo viene collegato a quella nota. Ciò significa che i riferimenti a quella nota saranno sempre visibili in quel pannello. Questo è utile quando si vuole utilizzare una certa serie di riferimenti ma, allo stesso tempo, lasciare che il normale pannello dei Riferimenti cambi assieme a qualsiasi altra nota su cui si sta lavorando.

I Pannelli collegati sono contrassegnati dall'icona di un collegamento. Passando il mouse sul collegamento, è possibile evidenziare il relativo pannello collegato. Quando si clicca sull'icona, il pannello viene sbloccato e il collegamento tra i pannelli interrotto. Il pannello precedentemente collegato non viene chiuso automaticamente.