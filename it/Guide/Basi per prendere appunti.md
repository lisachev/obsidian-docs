Se Obsidian è appena stato aperto, sono visibili due documenti. Quello nel riquadro a sinistra, è un file di testo modificabile usando la sintassi Markdown. Quello nel riquadro a destra, è un'anteprima dello stesso file di testo esportato come HTML o documento PDF. Alcune cose sembrano diverse in Modalità anteprima e, ovviamente, i collegamenti non sono tra parentesi. Per aprire un collegamento in Modalità anteprima, fare clic su di esso. Per aprire un collegamento in Modalità editor, tenere premuto `Ctrl/Cmd` e poi cliccarlo. Per tornare alla pagina precedente, premere `Ctrl/Cmd-Alt-Freccia Sinistra`.

Le note che fanno riferimento a quella attuale verranno mostrate nel **pannello Riferimenti** sulla barra laterale destra (scopri di più sui Riferimenti [[Riferimenti |qui.]])

Se si perde l'orientamento o si vuole esplorare cos'altro è possibile fare con Obsidian, Premere `Ctrl/Cmd-P` per aprire il [[Riquadro comandi]] e digitare un comando, come "Vai indietro", o scorrere altre opzioni insieme ai relativi [[Tasti di scelta rapida]], se disponibili.

Di base, Obsidian è uno strumento per lavorare con i file markdown memorizzati sul computer. Se non si ha familiarità con il Markdown: si tratta di testo semplice dotato di formattazioni aggiuntive che lo rendono più potente (per ulteriori informazioni, vedere [[Formattare le note|Markdown]]). Di conseguenza, si può usare Obsidian per raccogliere regolarmente appunti su qualsiasi cosa: funzionerà benissimo.

Poniamo che si voglia scrivere una nota sulla propria band preferita. Basta digitare il nome della nota racchiuso da due parentesi quadre, come `[[La mia band preferita]]`

Provalo qui (assicurati di digitare nel pannello Editor): 

Testo e parentesi diventeranno blu. Ciò significa che quel testo si è trasformato in un collegamento. Fai clic sul collegamento nell'anteprima (o `Ctrl/Cmd-Clic` nell'editor) per visualizzare una nota vuota. Scrivi qualcosa all'interno della nota e, quando hai finito, ritorna qui con `Ctrl/Cmd-Alt-Freccia Sinistra`, o fai clic sul nome di questa nota ([[Basi per prendere appunti]]) nei **Riferimenti** a destra.

Per ulteriori informazioni sull'esplorazione dei collegamenti, vedere [[Collegamenti interni]].

---

La nota appena creata verrà automaticamente mostrata in Esplora risorse, a sinistra. Obsidian crea automaticamente un file quando si clicca sul collegamento a un file che ancora non esiste. Ciò significa che è possibile `[[scrivere naturalmente]]` su `[[qualunque cosa ti viene in mente]]`, poi tornare indietro e creare nuove note a piacimento. Questo rende Obsidian uno strumento fantastico per pensare liberamente mentre si scrive senza doversi preoccupare di *dove* si sta scrivendo. Se poi ci si rende conto che un titolo non rappresenta ciò che s'intende realmente, è possibile cambiare il nome del file nella parte superiore della finestra. Obsidian aggiornerà automaticamente tutti i riferimenti alla nota.

Partendo da questo, è possibile creare ogni tipo di struttura desiderata. Molte persone preferiscono usare una nota "Indice" per elencare i principali gruppi di note. È possibile usare #tag per creare categorie (cliccandolo, vengono mostrate tutte le note che contengono il #tag). In realtà, la struttura che si costruisce dovrebbe essere quella che funziona meglio per sé. Suggeriamo di iniziare con ciò che sembra più naturale. Obsidian è abbastanza flessibile da rendere relativamente semplice riorganizzare le cose in seguito.

Attenzione! La nota appena creata si trova nei documenti di Aiuto, i quali verranno sovrascritti con ogni nuova versione. ==Se hai creato qualcosa che desideri conservare, spostalo in un vault diverso==. Per maggiori dettagli, vedere [[Lavorare con più vault]].

Per osservare tecniche più avanzate, esaminare i [flussi di lavoro di esempio sul forum](https://forum.obsidian.md/t/example-workflows-in-obsidian/1093).