In Obsidian, un documento può essere visualizzato in Modalità editor o in Modalità anteprima. In Modalità editor, verrà effettuato il rendering del Markdown di base, ma alcune cose, come l'evidenziazione della sintassi nei blocchi di codice e i file incorporati, verranno visualizzate soltanto in Modalità anteprima. Soprattutto, tutte le immagini inserite saranno visibili soltanto in Modalità anteprima.

Per passare dalla Modalità anteprima alla Modalità editor, fare clic sul pulsante Anteprima nella barra del titolo. In Modalità editor, l'icona avrà l'aspetto di una pagina; in Modalità anteprima, quello di una matita. Usare `Ctrl/Cmd-Clic` per aprire l'anteprima in un [[Pannelli collegati|pannello collegato]]. Si può attivare la Modalità anteprima anche premendo `Ctrl/Cmd-E`, ma questa combinazione di tasti può essere, ovviamente, modificata a piacimento.

Si può decidere di impostare la Modalità anteprima, al posto della Modalità editor, come visuale predefinita all'apertura di un file. Nel [[Riquadro comandi]] è presente un interruttore a tale scopo. È inoltre possibile impostare un [[Tasti di scelta rapida|tasto di scelta rapida]] per passare rapidamente da una modalità predefinita all'altra.