Ogni raccolta di note in Obsidian è nota come Vault. Un vault è costituito da una cartella e da tutte le sottocartelle al suo interno. In questo momento, si sta esplorando il Vault `Aiuto di Obsidian`, che è solo una cartella di file inclusi con Obsidian.

È possibile aprire un altro vault ovunque sul computer conservando i propri [[Elenco dei plugin|Plugin]] e i [[CSS personalizzati]]. Ciò è utile, ad esempio, se si utilizza un vault per conservare le note e un altro vault per scrivere cose a più lungo termine.

Per creare un nuovo vault o aprire un vault esistente, fare clic sull'icona della cassaforte sopra al pulsante Impostazioni (icona con l'ingranaggio) in basso a sinistra.

![[Vault picker.png]]

È possibile aprire una cartella di file Markdown esistenti, creare un nuovo vault (che essenzialmente è costituito da una cartella in cui inserire nuovi file markdown) o aprire un vault speciale contenente questi documenti di aiuto. Il Vault di aiuto è memorizzato in una speciale cartella di Obsidian (vedere [[Come Obsidian memorizza i dati]]) ma, a parte questo, si tratta di una semplice cartella di file come le altre.

I [[Collegamenti interni]] non sono condivisi tra vault. Se si crea un vault all'interno di un altro vault può crearsi confusione, quindi, è consigliabile non farlo.

Siccome un vault è soltanto una raccolta di file markdown, questi possono essere spostati sul file system usando qualsiasi tipo di tecnica di gestione dei file. Obsidian si aggiornerà automaticamente per tenere il passo.