I collegamenti interni sono la spina dorsale di una rete di conoscenza.

### Collegamenti a file

Per creare un collegamento interno, digitare `[[`. Verrà visualizzato un elenco di note a cui è possibile collegarsi. Usare `Freccia su` e `Freccia giù` per spostarsi nell'elenco dei suggerimenti e `Invio` per selezionare il collegamento attualmente evidenziato.

### Collegamenti a intestazioni

Per collegarsi a intestazione specifiche nei file, iniziare a digitare un collegamento come si farebbe normalmente. Quando la nota desiderata è evidenziata, premere `#` invece di `Invio` per visualizzare l'elenco delle intestazioni nel file. Continuare a digitare o a spostarsi con i tasti freccia tra le intestazioni e premere `#` per ogni sottotitolo che si desidera aggiungere. Infine, premere `Invio` per completare il collegamento.

Per creare un collegamento che, in Modalità anteprima, abbia un testo diverso dal nome reale della nota, usare la barra verticale (`Shift + |`) Ad esempio: [[Titolo di una pagina|Nome personalizzato]]. Funziona anche creando collegamenti a intestazioni, come [[Esempio#A titolo esemplificativo|In questo esempio]].

### Apertura dei collegamenti

- Per aprire un collegamento in Modalità anteprima, è sufficiente cliccarlo.
- Per aprire un collegamento in un nuovo pannello in Modalità anteprima, fare clic sul collegamento tenendo premuto `Ctrl/Cmd`.
- Per aprire un collegamento in Modalità editor, fare clic sul collegamento tenendo premuto `Ctrl/Cmd`.
- Per aprire un collegamento in un nuovo pannello in Modalità editor, fare clic sul collegamento tenendo premuto `Ctrl/Cmd-Shift`.
- Per vedere un'anteprima del contenuto collegato senza lasciare la nota corrente, abilitare il plugin [[Anteprima pagina]] per visualizzare una finestra popup.