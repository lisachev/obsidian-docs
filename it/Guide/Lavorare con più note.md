In Obsidian è possibile modificare e visualizzare più file contemporaneamente.

Per usare in modo efficace la visuale divisa, è necessario conoscere alcune cose:

**1. ==Usare il tasto Ctrl/Cmd== quando si vuole aprire in un nuovo pannello**.

Per impostazione predefinita, quando si clicca una cosa, questa viene aperta nel pannello attivo. Il pannello attivo è identificabile da una barra evidenziata sotto il titolo e con un titolo più visibile di quelli nei pannelli inattivi.

Per aprire un file in un nuovo pannello, tenere premuto `Ctrl/Cmd` mentre si clicca in Modalità anteprima (`Ctrl/Cmd+Shift` in Modalità editor). Ciò vale per una serie di luoghi, tra cui [[Esplora risorse]], [[Riferimenti]] (sia menzioni collegate che scollegate), risultati della [[Ricerca]] e [[Vista grafo]]. Si applica anche ai pulsanti; invece di visualizzare l'anteprima nel pannello corrente, usando `Ctrl/Cmd+Clic` sul pulsante Anteprima, questa viene aperta in un nuovo pannello. Quando si usa Selezione rapida, tenere premuto `Ctrl/Cmd` e poi premere `Invio` per aprire in un nuovo pannello.

---

**2. Si possono creare nuovi pannelli ==dividendo== un pannello**.

Per creare una nuova disposizione dei pannelli, è possibile dividere il pannello corrente a metà orizzontalmente o verticalmente. L'operazione può essere effettuata dal menu Altre opzioni in alto a destra del pannello, dal Riquadro comandi o usando [[Tasti di scelta rapida]].

![[Pasted image 16.png]]

---

**3. ==Bloccare== un pannello per fissarlo e impedirne la sostituzione**.

Questa soluzione è ideale quando si lavora su qualcosa mentre si usano altri pannelli come riferimenti temporanei. La funzione "Blocca" serve ad assicurarsi che il pannello non possa essere sostituito anche quando è attivo.

![[Pasted image 17.png]]

I pannelli bloccati avranno l'icona a forma di puntina evidenziata anziché grigia.

---

**4. Usa i ==[[Pannelli collegati]]== per vedere l'anteprima**.

Quando si creano [[Pannelli collegati]], è possibile usare `Ctrl/Cmd+click` sul pulsante Anteprima o sul pulsante Modifica quando un file Markdown è aperto.

Quando un pannello è collegato a un altro pannello, lo scorrimento verticale dei pannelli viene sincronizzato e, aprendo un file in un pannello, l'altro pannello aprirà lo stesso file.

I [[Pannelli collegati]] verranno contrassegnati dall'icona di un collegamento. Per evidenziare il relativo pannello collegato, passare con il mouse sull'icona. Per sbloccare il pannello interrompendo il collegamento tra i pannelli, fare clic sull'icona del collegamento.

Per ulteriori informazioni, vedere [[Pannelli collegati]].

![[Pasted image 18.png]]

**5. I pannelli possono essere ==riposizionati trascinandoli==**.

Afferrare l'icona nell'angolo in alto a sinistra per disporli come si preferisce. Per informazioni dettagliate, vedere [[Disposizione dei pannelli]].

---

Consigli utili:

1. I pannelli possono essere ridimensionati secondo le proprie preferenze trascinando la maniglia di ridimensionamento che si trova tra ciascun pannello.
2. La disposizione dei file, comprese le dimensioni, verrà ricordata quando l'app verrà chiusa. Non c'è bisogno di riconfigurare tutto ogni volta che si apre l'app.