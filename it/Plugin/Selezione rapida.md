Selezione rapida permette di saltare da una nota all'altra senza lasciare la tastiera. Per attivare la funzione, premere `Ctrl/Cmd+O`. Digitare qualcosa per cercare corrispondenze tra i nomi dei file. Usare i tasti freccia sulla tastiera per selezionare un risultato e premere `Invio` per aprirlo, oppure `Ctrl/Cmd+Invio` per aprirlo in un nuovo pannello.

Per uscire da Selezione rapida, premere `Esc`.

Per creare una nuova nota, digitare il nome di un file che ancora non esiste. Se il nome del file è abbastanza simile a un file già esistente, per impostazione predefinita, Selezione rapida proverà ad aprire la nota corrispondente già esistente. Per evitarlo, tenere premuto `Shift` per forzare la creazione di una nuova nota. Tenere premuto `Ctrl/Cmd` in combinazione a Shift per aprire la nuova nota in un nuovo pannello.

![[Pasted image 11.png]]

Se nel riquadro non viene digitato nulla, vengono automaticamente mostrate le prime 5 note aperte più di recente. Ciò significa che premendo `Ctrl/Cmd+O` → `Freccia giu` → `Invio` è possibile passare rapidamente da una nota all'altra.