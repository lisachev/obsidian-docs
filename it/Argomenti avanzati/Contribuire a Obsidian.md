Grazie per il tuo interesse nel contribuire a Obsidian!

Ci sono tre modi principali per aiutarci:

### 1. Contributo finanziario

#### Licenza commerciale

Se vuoi utilizzare Obsidian per la tua attività lavorativa, prova a ottenere una [[Licenza commerciale|licenza commerciale]].

#### Servizi aggiuntivi

Se vuoi creare un sito web a partire dai tuoi appunti, considera la possibilità di abbonarti a [[Obsidian Publish]] se il prezzo ti va bene.

Se sei interessato a una soluzione di sincronizzazione con crittografia end-to-end, presto lanceremo il nostro servizio Obsidian Sync, resta sintonizzato!

#### Catalyst

Se non hai bisogno di nulla di cui sopra, puoi supportare lo sviluppatore ottenendo una [[Licenza Catalyst]] che ti garantisce l'accesso alle [[Versioni Insider]]].

#### Obsidian Unlimited

Per coloro che sono davvero appassionati al progetto, c'è anche l'opzione Obsidian Unlimited, che consente di pagare quanto si vuole per sostenere lo sviluppo e aiutarci a rimanere indipendenti. Ti consigliamo di optare per questa opzione dopo aver acquisito il livello VIP della [[Licenza Catalyst]] in modo da poter beneficiare di tutti i vantaggi.

### 2. Estendere Obsidian

#### Temi CSS

Se sei esperto di CSS, un altro modo per contribuire è quello di creare un tema, in maniera tale che le persone che non conoscono i CSS possano usufruire del tuo lavoro. Se decidi di farlo, sentiti libero di condividerlo sul canale #css-themes di Discord, o nella sezione "Share & Showcase" sul nostro forum.

Se vuoi aggiungere il tuo tema alla lista dei temi della comunità, faccelo sapere! (O potremmo contattarvi prima noi!)

#### Plugin

Se sei un programmatore JavaScript/TypeScript, ora che la nostra API dei plugin è in alfa, puoi scrivere [[Plugin di terze parti]] per Obsidian.

### 3. Traduzione e revisione

#### Tradurre l'interfaccia

Se conosci un'altra lingua (preferibilmente in lingua madre), puoi aiutarci a tradurre l'interfaccia di Obsidian nella tua lingua. Puoi farlo inviando un Pull Request nel [nostro repository della traduzione su GitHub](https://github.com/obsidianmd/obsidian-translations) per inserirla nella prossima versione dell'app.

#### Tradurre la documentazione

Siamo nel bel mezzo della riorganizzazione della documentazione che stai leggendo in questo momento. Una volta pronta, potresti aiutare a tradurla, cosicché anche le persone che non conoscono l'inglese possano imparare facilmente a usare Obsidian.

#### Trovato un errore di battitura?

Se hai trovato un errore di battitura o di grammatica in questa documentazione, sentiti libero di inviare un Pull Request nel [nostro repository della documentazione](https://github.com/obsidianmd/obsidian-docs).